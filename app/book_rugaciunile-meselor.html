
<h1>Rugăciunile meselor</h1>
<h3>Rugăciune înaintea mesei de dimineaţă şi prânz:</h3>
<p><span class="drop-caps">Î</span>n numele Tatălui şi al Fiului şi al Sfântului Duh. Amin.</p>
<p><span class="drop-caps">T</span>atăl nostru, Care eşti în ceruri, sfinţească-Se numele Tău, vie Împărăţia Ta, facă-se voia Ta, precum în cer aşa şi pe pământ. Pâinea noastră cea spre fiinţă, dă-ne-o nouă astăzi şi ne iartă nouă greşelile noastre, precum şi noi iertăm greşiţilor noştri. Şi nu ne duce pe noi în ispită, ci ne izbăveşte de cel viclean. Că a Ta este împărăţia şi puterea şi slava în veci. Amin.</p>
<p style="text-align:center;">Doamne miluieşte <span class="red">(de 3 ori).</span></p>
<p><span class="drop-caps">H</span>ristoase Dumnezeule, binecuvântează mâncarea şi băutura robilor Tăi, că Sfânt eşti, totdeauna, acum şi pururea şi în vecii vecilor. Amin.</p>
<p>&nbsp;</p>
<h3>Rugăciune după masa de dimineaţă şi prânz:</h3>
<p><span class="drop-caps">M</span>ulţumim Ţie, Hristoase Dumnezeul nostru, că ne-ai săturat de bunătăţile Tale cele pământeşti; nu ne lăsa lipsiţi nici de cereasca Ta Împărăţie; ci, precum ai venit în mijlocul ucenicilor Tăi, Mântuitorule, pacea Ta dându-le lor, aşa vino şi la noi şi ne mântuieşte.</p>
<p><span class="drop-caps">C</span>uvine-se cu adevărat a te ferici pe tine, Născătoare de Dumnezeu, cea pururea fericită şi întru totul fără-prihană, şi Maica Dumnezeului nostru. Ceea ce eşti mai cinstită decât heruvimii şi mai slăvită fără-de-asemănare decât serafimii, care fără stricăciune pe Dumnezeu-Cuvântul a născut, pe tine, cea cu adevărat Născătoare de Dumnezeu, te mărim.</p>
<p style="text-align:center;">Slavă Tatălui şi Fiului şi Sfântului Duh; şi acum şi pururea şi în vecii vecilor. Amin.</p>
<p style="text-align:center;">Doamne miluieşte <span class="red">(de 3 ori).</span></p>
<p><span class="drop-caps">P</span>entru rugăciunile sfinţilor părinţilor noştri, Doamne Iisuse Hristoase, Fiul lui Dumnezeu, miluieşte-ne pe noi. Amin.</p>
<p>&nbsp;</p>
<h3>Rugăciunea înainte de masa de seară</h3>
<p><span class="drop-caps">M</span>ânca-vor săracii şi se vor sătura, şi vor lăuda pe Domnul; iar cei ce‑L caută pe El, inimile lor vor fi vii în veacul veacului.<br />
<p class="directive" style="text-align: center;">sau:</p></p>
<p><span class="drop-caps">O</span>chii tuturor spre Tine sunt, Doamne, căci Tu le dai hrană la vremea cuvenită. Deschizându-Ţi Tu mâna Ta, toate se vor umple de bunătăţi.</p>
<p><p style="text-align:center;">Slavă Tatălui şi Fiului şi Sfântului Duh; şi acum şi pururea şi în vecii vecilor. Amin.</p><br />
<p style="text-align:center;">Doamne miluieşte <span class="red">(de 3 ori).</span></p></p>
<p><span class="drop-caps">H</span>ristoase Dumnezeule, binecuvântează mâncarea şi băutura robilor Tăi, că Sfânt eşti, totdeauna, acum şi pururea şi în vecii vecilor. Amin.</p>
<p>&nbsp;</p>
<h3>Rugăciunea după masa de seară</h3>
<p><span class="drop-caps">V</span>eselitu-ne-ai pe noi, Doamne, întru făpturile Tale şi întru lucrurile mâinilor Tale ne-am bucurat; însemnatu-s-a peste noi lumina feţei Tale, Doamne. Dat-ai veselie în inima mea, mai mare decât veselia altora pentru rodul de grâu, de vin şi de untdelemn, ce li s‑au înmulţit. În pace întreg mă voi culca şi voi adormi, căci Tu, Doamne, întru nădejde m-ai aşezat.</p>
<p><p style="text-align:center;">Slavă Tatălui şi Fiului şi Sfântului Duh; şi acum şi pururea şi în vecii vecilor. Amin.</p><br />
<p style="text-align:center;">Doamne miluieşte <span class="red">(de 3 ori)</span></p></p>
<p><span class="drop-caps">P</span>entru rugăciunile sfinţilor părinţilor noştri, Doamne Iisuse Hristoase, Fiul lui Dumnezeu, miluieşte-ne pe noi. Amin.</p>
